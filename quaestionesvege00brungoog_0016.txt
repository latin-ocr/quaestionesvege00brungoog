-10 -,

6. 6.) hic est. „Quibusdam aliquam vacationem onerum gravio-
rum conditio tribuit, ut ,sunt mensores, opti0, valetudinarii, medici
capsarii et artifices , et qui fossam faciunt, veterinarii, architectus,
gubernatores, naupegi, ballistarii, specularii, fabri, sagittarii, aera-
rii, baculorum structores, carpentarii, arcuarii , plumbarii , ferrarii,
lapidarii et hi qui calcem coquunt, et qui silvam infindunt, qui
carbonem caedunt ac torrent3 in eodem numero haberi solent
lanii, venatores , victimarii et optio fabricae et qui aegris praesto
sunt, librarii quoque qui docere possint et horreorum librarii et
librarii depositorum et librarii caducorum, et adiutores cornicula-
riorum 'et stratores et pelliones et custodes armorum et praeco et
bucinator, hi quoque omnes inter immunes habentur.“ Quadra-
ginta quinque hic enumerantur officiales , qui cum munere aliquo
in legione fungantur liberati sunt ab civium Romanorum oneribuS.
‘Sed ut Dirksenius recte observavit duo horum immunium ordines
distinguendi sunt, priores enim triginta, quia pernecessarii in le-
gionibus sunt ,, liberabantur a muneribus „aliquam vacationem mu-
nerum graviorum conditio tribuit“, reliqui quindecim usu tantum
xet consuetudine „in eodem numero haberi solent.“ Omnes autem
hi quadraginta quinque arma non gerebant. Apud Vegetium ex
hisce 45 immunibus duodecim tantum commemorantur, mensores,
optiones, librarii Π 7 medici H 10 artifices H 25 fabri structores
carpentarii ferrarii Π 1 1 ballistarii 11 2 praeco I 25 bucinator
II ⁷ «- et Vegeti septimum caput alterius libri solum spectantes
mensorem optiones librarios bucinatorem tantum commemoratos
reperimus inter immunes. -At Vegetius „secundum praesentes ma-
triculas“ eos tantum enumerat, qui propter maiorem qua fruuntur
dignitatem liberati sunt ab oneribus militum gregariorum! Audin,
alio igitur loco commemorandi erant immunes illi, qui quamquam
ipsi arma non gerebant, in legionibus tamen pernecessarii erant,
cum curare deberent, ut omnia quibus dimicantibus militibus opus
erat semper parata essent„ Artifices ergo illi, qui apud Paternum
sunt, a Vegetio commemorandi erant in capite undecimo libri alte-
rius! -- nec vero omnes, nam fortasse posterioribus temporibus
non tam multi artifices necessarii erant in legionibus. An vero
Vegetianae legiones et cornuariis tubariis vel plumbariis carere
poterant, praesertim cum mattiobarbulis sive plumbatis libentis-
sime pugnaretur? sed hi quoque a Vegetio non commemorati sunt.

